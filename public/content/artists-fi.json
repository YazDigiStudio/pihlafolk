{
  "artists": [
    {
      "excerpt": "FRÄNDER nousi esiin kuin salama — pohjoismaisten juurien ja modernin asenteen fuusio synnytti heavy folkin. Ruotsin ja Viron syvistä metsistä ponnistava yhtye tuo mukanaan energiaa ja lämpimän läsnäolon.",
      "bio": "FRÄNDER nousi esiin kuin salama — pohjoismaisten juurien ja modernin asenteen fuusio synnytti heavy folkin. Ruotsin ja Viron syvistä metsistä ponnistava yhtye tuo mukanaan energiaa ja lämpimän läsnäolon; he tarjoavat raskaita grooveja ja vietteleviä harmonioita, jotka punovat hypnoottisen äänimaiseman. Yhtye on tällä hetkellä yksi Ruotsin suurimmista kansanmusiikin vientivalteista.\n\n\"FRÄNDER II on täydellinen, upea mestariteos\" – LIRA.se",
      "name": "FRÄNDER",
      "featured": true,
      "order": 1,
      "type": "booking",
      "website": "https://www.frander.se/",
      "id": "frander",
      "image": "/uploads/test.jpg"
    },
    {
      "excerpt": "Aino Peltomaan luotsaama Ensemble Gamut! on noussut nopeasti yhdeksi Suomen kiinnostavimmista genrejen välimailla sulavasti liikkuvista yhtyeistä.",
      "bio": "Aino Peltomaan luotsaama Ensemble Gamut! on noussut nopeasti yhdeksi Suomen kiinnostavimmista genrejen välimailla sulavasti liikkuvista yhtyeistä. Yhtye on luonut uniikin soundinsa yhdistämällä elementtejä keskiajan musiikista, suomalaisista kansansävelmistä, improvisaatiosta, omista sävellyksistä sekä elektronisista äänimaisemista.\n\nEnsemble Gamut!in kolme albumia ovat tuoneet tunnustuksia ja ylistäviä arvioita. Ensemble Gamut! on esiintynyt laajalti niin festivaaleilla, klubikeikoilla, museoissa, keskiaikaisissa kirkoissa kuin konserttisaleissakin Suomessa ja Euroopassa.\n\nAino Peltomaa | laulu, harppu, perkussiot, elektroniikka\nIlkka Heinonen | jouhikot, laulu, perkussiot, elektroniikka\nJuho Myllylä | nokkahuilut, laulu, elektroniikka\n\nTallinn Music Week | showcase esiintyjä 2026\nRondo-lehden lukijoiden albumi 2025: MI\nClassical:NEXT | showcase esiintyjä 2024\nEmma Gaala | Etno-Emma -ehdokkuus 2024: RE\nYLE | vuoden albumi ehdokkuus 2021: UT\nVuoden vanhan musiikin teko 2020 (Suomen vanhan musiikin liitto ry): UT\n\nFLOS on poikkitaiteellinen konserttikonsepti, jonka on toteuttanut Aino Peltomaan Ensemble Gamut! yhteistyössä kuvataiteilija Vappu Rossin ja äänitaiteilija Tuomas Norvion kanssa. Esityksen teema keskittyy arktisten alueiden uhanalaisiin kukkalajeihin. FLOS-esityksiä nähdään konserttisaleissa, kirkoissa, festivaaleilla ja taidegallerioissa.\n\nAino Peltomaa | laulu, harppu, perkussiot, taiteellinen johto, tuotanto\nIlkka Heinonen | jouhikot, elektroniikka, laulu\nJuho Myllylä | nokkahuilut, laulu, elektroniikka\nTuomas Norvio | live-elektroniikka\nVappu Rossi | livepiiirrustus akustiselle seinälle",
      "name": "Ensemble Gamut!",
      "featured": true,
      "order": 2,
      "type": "booking",
      "website": "https://yazzo.io",
      "id": "ensemble-gamut",
      "image": "/uploads/artists/ensemble-gamut.jpg"
    },
    {
      "excerpt": "Dänkki Briha on etnofuturistinen bängerikone, joka inspiroituu inkeriläis-karjalais-suomalaisesta kansanperinteestä, myyteistä ja urbaanista estetiikasta. Se yhdistelee teatterillista ilmaisua ja futuristista äänimaisemaa.",
      "bio": "Dänkki Briha on etnofuturistinen bängerikone, joka inspiroituu inkeriläis-karjalais-suomalaisesta kansanperinteestä, myyteistä ja urbaanista estetiikasta. Se yhdistelee teatterillista ilmaisua, ammoisia loruja ja futuristista äänimaisemaa.\n\nLappeenrantalais-helsinkiläisessä folktronica-yhtyeessä Juho Liiran ajattomat vokaalit, Matias Kontulan herkkä sähköviulu ja Manu Penttilän kokeellinen tuotanto luovat sykettä nostattavan kokonaisuuden, joka toimii niin levyltä kuin livenäkin. Lauluissa kuullaan niin Suomen kielen kaakkoismurretta kuin pienempiä lähisukukansojen kieliä ja murteita, muun muassa livvinkarjalaa ja vepsää.\n\nPsykedeelisen kansallisromanttinen debyyttialbumi Viipurin Kingpin julkaistiin kesäkuussa 2024 Sick Boogie Recordingsin kautta. Suosittu ja soitettu albumi vie kuulijat Laatokalta Saimaalle ja Lapista Viroon, matkalle, jossa menneisyys ja tulevaisuus kietoutuvat yhteen. Viimeisin EP, Future Kantele Hiisi Master, julkaistiin huhtikuussa 2025. Seuraava kokopitkä julkaistaan kesällä 2026, jolta kuullaan maistiaisia Lapin kiertueella.\n\nDänkki Briha sijoittui Marjut-kappaleellaan kolmanneksi Etno-Espan Kansanlaulu 2050 -biisikilpailussa 2024, ja esiintyi Kaustinen Showcasessa 2025.\n\n\"Musiikin sekä ilmaisun rajat ovat siis periaatteessa olemassa, mutta käytännössä en osaa sanoa, missä perinnetieto loppuu ja mistä moderni aika alkaa. Mikä osa tekstiä – jos mikään – on vuosisatojen takaista kansanrunoutta. Vaan ehkäpä tuntemattomuus, arvaamattomuus ja siten saavutettu vapaus ovat itsessään syy ja tarkoitus kuullulle äänitaiteelle. Sanat saavat uusia merkityksiä, ajat muuttuvat ja silti samanhenkiset ihmiset liikkuvat samoilla rannoilla.\" - Mika Roth / Desibeli Dänkki Brihan debyyttisinglestä Piikapaimen 2/2024",
      "name": "Dänkki Briha",
      "featured": true,
      "order": 3,
      "type": "booking",
      "website": "https://yazzo.io",
      "id": "dankki-briha",
      "image": "/uploads/artists/dankki-briha.jpg"
    },
    {
      "excerpt": "Aizhan Sultan on Suomessa asuva laulaja, lauluntekijä ja tohtorikoulutettava, joka on alunperin kotoisin Kazakstanista. Hänen työ keskittyy Keski-Aasian dekolonisaation ja radikaalin inkluusion teemoihin.",
      "bio": "Aizhan Sultan on Suomessa asuva laulaja, lauluntekijä ja tohtorikoulutettava, joka on alunperin kotoisin Kazakstanista. Hänen sävellyksensä ammentavat inspiraatiota kazakialaisesta perinteisestä ja modernista musiikista. Hänen taiteensa heijastaa hänen matkaansa ympäri maailmaa sekä hänen sisäisiä poliittisia ja sosiaalisia kokemuksiaan.\n\nAizhanin työ keskittyy Keski-Aasian dekolonisaation ja radikaalin inkluusion teemoihin. Akondroplasiaa sairastavana naisena hänellä on läheinen suhde valtaan sorron lähteenä, mutta myös solidaarisuuteen ja taiteeseen vapauttavana voimana. Perinteinen kazakialainen improvisoitu laulu, kurkkulaulu ja shanqobyzin (juuriharppu) ääni yhdistyvät live-elektroniikkaan. Live-elektroniikka tuo suomalaisen musiikin modernia sointia kazakkien paimentolaiskulttuuriin.\n\nHänen päätavoitteensa on tuoda Keski-Aasian, erityisesti Kazakstanin, musiikki ja taide kansainvälisen yleisön ulottuville ja tehdä niistä saavutettavia. Tekijä tarjoaa yleisölle mahdollisuuden tutustua syvemmin kazakkien taiteeseen ja historiaan. Aizhan Sultan saa inspiraatiota musiikkiinsa paimentolaiskulttuurin historiasta ja perinteistä, yhdistäen ne moderniin muotoon.",
      "name": "Aizhan Sultan",
      "featured": true,
      "order": 4,
      "type": "management",
      "website": "https://yazzo.io",
      "id": "aizhan-sultan",
      "image": "/uploads/artists/aizhan-sultan.jpg"
    }
  ]
}
