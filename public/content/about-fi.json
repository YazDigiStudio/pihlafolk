{
  "sections": [
    {
      "header": "pihla folk test",
      "text": "pihla folk on kansanmusiikin ja -perinteen pioneeritoimijoita luovalla tuotanto- ja välittäjätoiminnallaan.\n\nErityisen siitä tekee keskittyminen ja syventyminen itämerensuomalaisiin perinteisiin ja kieliin Karjala-painotuksella. Suomalais-ugrilaisuus on myös oleellinen, laajempi maailma. pihla folkin arvomaailma kumpuaa näistä juurista haastaen aikamme yksilökeskeistä ja tempovaa ihmis- ja maailmankuvaa.\n\npihla folkin moderniin toimintaan mahtuvat niin akustinen ja arkaainen musiikki kuin fuusiokin. Perinteet elävät ja kehittyvät myös akustisesti ja hienovaraisemmin, toisaalta voimakkaampi genrejenvälisyys voi avata parhaimmillaan uusia, omaleimaisia soundeja. Fuusioissa keskeisenä elementtinä on useimmiten elektroniikka.\n\nHyvä tietämys ja tuntemus perinteistä, sensitiivinen työskentelyote ja monipuoliset verkostot auttavat toimimaan ylirajaisten ja myös kiistanalaistenkin perinteiden kanssa onnistuneesti.",
      "image": "/images/web/media/carousel/mari-etnogaala.jpg",
      "imagePosition": "left",
      "maxTextLength": 800
    },
    {
      "text": "Lorem ipsum dolor sit amet, consectetur adipiscing elit. Sed do eiusmod tempor incididunt ut labore et dolore magna aliqua. Ut enim ad minim veniam, quis nostrud exercitation ullamco laboris nisi ut aliquip ex ea commodo consequat.\n\nDuis aute irure dolor in reprehenderit in voluptate velit esse cillum dolore eu fugiat nulla pariatur. Excepteur sint occaecat cupidatat non proident, sunt in culpa qui officia deserunt mollit anim id est laborum."
    },
    {
      "header": "Mari Pääkkönen",
      "text": "Olen Mari Pääkkönen, pihla folkin perustaja. Syntyisin olen Kuhmosta, itärajalta Kainuusta. Kiinnostus ja innostus kansanperinteeseen syntyi jo lapsena, reilu kaksikymppisenä opiskelijana löysin kunnolla kansanmusiikin arkaaisen musiikin maailmassa. Ensimmäisen yliopistovuoteni keväällä minulla oli selvää, että haluan työskennellä kulttuurialalla, enkä ole sitä sen jälkeen suuremmin kyseenalaistanut.",
      "image": "/images/web/media/carousel/mari-jani-snellman.jpg",
      "imagePosition": "right",
      "maxTextLength": 600
    },
    {
      "text": "Opiskelin pääaineenani puheviestintää (nykyisin viestintä), jossa minulla oli kaksi painopistealuetta johtamisviestintä ja vuorovaikutus työyhteisöissä ja teknologiavälitteinen vuorovaikutus. Sivuaineista löytyy draamakasvatusta, musiikkihallintoa ja -tuotantoa, Kulttuurin avaimet -opintokokonaisuus (mm. musiikkitiede, taidefilosofia ja -historia), filosofia, yrittäjyystaloustiede, palvelumuotoilu. Valmistuin humanististen tieteiden kandidaatiksi 2008, filosofian maisteriksi 2010. Pro graduni aiheena oli Johtamisviestintä festivaalilla - tapaustutkimuksena Kuhmon Kamarimusiikki. Ammattilaisena aloitin kulttuurialalla 2009.\n\nKansanmusiikin ja maailmanmusiikin kentällä minulla on työhistoriaa laajasti tuotannon eri rooleissa, artistimanageroinnista, kansainvälisistä kulttuuriprojekteista, festivaalituotannosta ja taideviestinnästä alan keskeisten instituuttien, organisaatioiden ja toimijoiden parissa, mm. Musiikkijuhla Sommelo, Kainuun Kansanmusiikkiyhdistys, Kansanmusiikki-Instituutti, Kaustisen Kansanmusiikkijuhla, Maailmanmusiikin Keskus / Etnosoi! festivaali, Etno-Espa.\n\nVapaalla kentällä minua on kiehtonut aina juurikin se vapaus. Riemastuttavia töitä ja tuotantoja ovat olleet, mm. Verta, pornoa ja propagandaa, JUMALAUTA! - feministinen kansanmusiikkisarja 2018-2020 (Amanda Kauranne), joka palkitiin Etno-gaalan 2020 Vuoden ilmiönä. Soiva linturetki - hybridi luontoretki 2021 (Jimmy Träskelin). Pitemmät tuotantokaaret ovat vieneet minua aina eniten eteenpäin. Niin on käynyt 2020 vuodesta lähtien käynissä olevan Laulettu Kalevala -äänikirjan kanssa.\n\nItä veti vastustamattomasti puoleensa karjalaisten, itämerensuomalaisten ja vielä laajemmin suomalais-ugrilaisten kansojen ja heidän perinteiden, kulttuurien ja kielten pariin. Ajoitus oli toki huono. Sydämeni särkyi aamulla 24.2.2022. Se särkyi ukrainalaisten puolesta. Se särkyi kaikkien niiden Venäjällä asuvien ihmisten puolesta, jotka eivät ole ikinä äänestäneet Putinia ja vastustavat sotaa.\n\nUskon, että parempi aika vielä koittaa, jolloin meillä on mahdollista luoda uusia, eettisesti kestäviä tapoja ylirajaiseen yhteistyöhön. Viime vuodet ovat avanneet minulle taas sitäkin intensiivisemmin Viroa, ja siitä iloitsen suuresti. Ja pahimpaan korona-aikaan, kun suurin osa maailmasta oli kiinni, kävi kuitenkin niin, että aloitin strategisen kansainvälistymisen, ja se on edelleen yksi tärkeä ja inspiroiva kulmakivi työssäni.\n\nJa näiden kaikkien asioiden aallossa ja aalloissa päätin perustaa yrityksen, ja pihla folk syntyi 1. elokuuta 2022. Tällä hetkellä minulla on kunnia olla Kuhmossa sijaitsevan Juminkeko - Kalevalan ja karjalaisen kulttuurin keskuksen taustalla olevan säätiön hallituksen jäsen alkaen helmikuusta 2025."
    }
  ]
}
